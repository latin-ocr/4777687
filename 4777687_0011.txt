prolegomena.

 

- G· Studerus in dissertatione de aetate Petronii (Rhein. Mus. N. F. Π. p. 50 sqq.)
multis et probabilibus argumentis demonstravit, Petronium (quisquis is est) Neronis
temporibus scripsisse. Sed admodum mirum est, virum doctissimum inter argu-
menta ad sententiam suam probandam congesta etiam hoc posuisse. In Satyrici
cap. 77 Scauri mentionem {actam esse3 Mamercum autem Scaurum (in quo
Scaurorum familia exstincta est Sen. Suas. 2 p. 21 Bip.) a. 787=34 mor·
tem obisse (Tac. Ann. VI. 29). Quod Studerus hunc sub Nerone mortuum esse
dicit l. l. p. 219 , id exemplo est, in hoc genere studiorum gravissimos errores
interdum ne summa quidem diligentia caveri posse: ‘ham illo anno Nero nondum
natus erat. Rectius fortasse v. d. Americanus qui novissime de aetate Petronii
scripsit, ex hoc loco collegisse videbitur, Petronium ante a. 787 scripsisse. (The ι
age of Petronius Arbiter by Charles Beck. Cambridge 1856. 8. Rhein. Mus. N. F.

’ ΧΙ. p. 606). At primum in aperto est, Senecam 1. l. Aemiliorum tantum Scauro-
rum familiam exstinctam dicere, non omnium. Et ut taceam de Terentio Scauro
grammatico Hadriani temporibus nobilissimo (Gen. XI. 15), nonne novi-
mus Umbricios Scauros Pompeianos ex titulo Hviri illius cujus sepulcrum vivido
illo muneris gladiatorii simulacro ornatum est (Mus. Borb. XV. Tav. XXVII. sqq.
Mommsen J. R. N. p. 2341)? Sed fac Petronium de Mamerco Scauro cogitasse,
etiam tum nil concedendum erit, nisi poetam res a se narratas ita finxisse quasi sub
Tiberio actae sint, ut tamen non pauca ex suis temporibus in illam aetatem trans-
tulerit (sicut etiam Juvenalem in satiris sua tempora a prioribus non accurate
distinxisse observavit Madvigius Opp. Π. p. 185). Ipsum autem Petronium sub Ne-
rone scripsisse, plurima indicia a Studero prolata, si quid video non sinunt dubitare.

Neque eo indicio ad definiendam Petronii aetatem recte usus est Beckius, quod
est in cap. 79, ubi. vigiles memorantur. Nam quum vigiles a. p. Chr. 6 ab Augusto
constimt‘i sit, post hunc annum Petronium scripsisse concludit. Quod quamvis
sit verissimum, equidem non assequor quomodo vx’. dd. hunc locum de vigilibus urbis
Romae intellegere potuerint. Nam etiam Prellerus in libro utilissimo de regionibus
urbis Romae hunc locum inter testimonia ad vigiles Romanos pertinentia ponere

non dubitavit p. 95: non rectius quam de domo a Trimalchione in colonia sua
aedificata ita locutus est, quasi pro urbica habenda sit p. 77. 'Sed quod neminem

